---
layout: '@/layouts/ProjectGuidelinesPage.astro'

title: 'وابستگی‌ها (Dependencies)'
description: 'این راهنما بر اهمیت مدیریت صحیح وابستگی‌ها در پروژه تأکید دارد؛ از شناسایی پکیج‌های بی‌استفاده گرفته تا ارزیابی امنیتی و بروزرسانی اصولی آن‌ها. رعایت این نکات منجر به حفظ کیفیت، کارایی و امنیت بالای پروژه خواهد شد.'
reference: 'https://github.com/elsewhencode/project-guidelines?tab=readme-ov-file#4-dependencies'
tags: ['مدیریت وابستگی‌', 'وابستگی', 'حذف پکیج‌های بی‌استفاده', 'بررسی امنیت پکیج‌ها', 'نگهداری پکیج']
heroImage: {src: '/images/project-guidelines/dependencies.png', width: 135, height: 135}
nextPage: {title: 'تست کردن (Testing)', href: '/contributes/project-guidelines/testing'}
prevPage:  {title: 'متغیرهای محیطی (Environments)', href: '/contributes/project-guidelines/environments'}
---

import { Collapse } from 'astro-pure/user';

- پکیچ‌های نصب‌شده را ردیابی و نظارت کنید: به عنوان مثال، با اجرای دستور `npm ls --depth=0`، می‌توانید فهرست پکیج‌های سطح اول پروژه‌تان را مشاهده کنید و از وضعیت آن‌ها مطلع شوید. (این کار کمک می‌کند بدانید چه کتابخانه‌هایی در حال حاضر در پروژه نصب هستند و آیا همه آن‌ها مورد استفاده قرار می‌گیرند یا خیر.) ([توضیحات بیشتر ...](https://docs.npmjs.com/cli/ls))

- پکیج‌های بی‌استفاده یا نامربوط را با استفاده از ابزار depcheck شناسایی کنید. ([توضیحات بیشتر ...](https://www.npmjs.com/package/depcheck))

<Collapse title="چرا" class="not-prose mb-10" isOpen>
با استفاده از ابزار `depcheck` می‌توانید کتابخانه‌های غیرضروری را که تنها باعث افزایش حجم پروژه شده‌اند را بیابید و حذف کنید.
</Collapse>

- قبل از استفاده از یک پکیچ، با بهره‌گیری از `npm-stat` می‌توانید میزان دانلود و محبوبیت یک پکیج را در جامعه برنامه‌نویسان بسنجید. ([توضیحات بیشتر ...](https://npm-stat.com/))

<Collapse title="چرا" class="not-prose mb-10" isOpen>
هرچه جامعه استفاده‌کنندگان بزرگ‌تر باشد، احتمال نگهداری بهتر و کشف سریع‌تر باگ‌ها بیشتر خواهد بود.
</Collapse>

- پیش از افزودن یک وابستگی جدید، نسخه‌های منظم و فعال بودن تیم نگهدارنده (maintainers) را بررسی و ارزیابی کنید. به عنوان مثال، می‌توانید از دستور `npm view async` کمک بگیرید. ([توضیحات بیشتر ...](https://docs.npmjs.com/cli/view))

<Collapse title="چرا" class="not-prose mb-10" isOpen>
اگرچه تعداد بالا و فعالیت مداوم نگهدارندگان، می‌تواند روند رفع باگ‌ها و توسعه را تسهیل بکند، اما اگر مشارکت‌کنندگان نتوانند اصلاحات (`fixes`) و وصله‌ها (`patches`) را با سرعت کافی ادغام (`merge`) کنند، داشتن مشارکت‌کننده‌ی زیاد چندان مؤثر نخواهد بود.
</Collapse>

- اگر قصد دارید از کتابخانه‌ای کمتر شناخته‌شده (غیرمشهور) استفاده کنید، ابتدا با اعضای تیم خود مشورت نمایید.

- همیشه از به‌روزبودن وابستگی‌ها با آخرین نسخه، اطمینان حاصل کنید. می‌توانید با اجرای دستور `npm outdated` وضعیت نسخه‌های فعلی پکیج‌ها را بررسی کنید. ([توضیحات بیشتر ...](https://docs.npmjs.com/cli/outdated))

<Collapse title="چرا" class="not-prose mb-10" isOpen>
پیش از بروزرسانی، حتماً Release Notes را مطالعه کرده و اگر تغییرات مخربی وجود دارد، آن‌ها را به‌صورت مرحله‌به‌مرحله اعمال کنید تا در صورت بروز مشکل، عیب‌یابی آسان‌تر باشد. ابزاری مانند [npm-check-updates](https://github.com/tjunnone/npm-check-updates) نیز در این زمینه مفید است.
</Collapse>

- همواره پیش از اضافه کردن یا بروزرسانی یک پکیج، مشکلات امنیتی احتمالی آن را بررسی کنید. برای نمونه، [Snyk](https://snyk.io/test?utm_source=risingstack_blog) به شما گزارش‌های امنیتی مربوط به پکیج موردنظر را ارائه می‌دهد.
